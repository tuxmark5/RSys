Rolės
=====

Kadangi tarp komandos narių yra itin skirtingas techninių žinių lygis 
(pvz. tik 2 komandos nariai yra itin gerai įvaldę C++ programavimo kalbą,
1 komandos narys yra itin gerai įvaldęs lietuvių kalbos kultūros taisykles),
tai standartinės TSPi rolės tokio pobūdžio komandai yra netinkamos.
Todėl yra pateikiamos alternatyvios rolės, iš kurių dalis atitinka
standartines TSPi roles:
+   *Komandos lyderis* (Audrius Šaikūnas). Atsakingas už:
    +   *Savaitinių susitikimų organizavimą ir protokolavimą*.
    +   *Kūrimo darbų priskyrimą*.
    +   *Programavimo aplinkos (kompiliatorių, bibliotekų) paruošimą*.
    Kadangi šis komandos narys turi didžiausią patirtį programuojant C++,
    tai veiklos tiesiogiai susiję su šia programavimo kalba ir yra perduodamos
    komandos lyderiui.
+   *Vidinės kokybės vadovas* (Vytautas Astrauskas). Atsakingas už:
    +   *Testavimo organizavimą*. 
    +   *Defektų registravimą*. Defektus turi fiksuoti visi komandos nariai,
    	tačiau, radus defektą, apie jį turi būti pranešama vidinės kokybės vadovui,
    	kuris išanalizavęs defekto prigimtį jį užregistruoja.
    +	*Kodo kokybės valdymas*. Priežiūra, kad kodas atitiktų kodavimo standartą.
+	*Išorinės kokybės vadovas* (Martynas Budriūnas). Atsakingas už:
 	+	*Grafinės sąsajos kokybės užtikrinimą*. Tai apima naudotojo sąsajos
		peržiūrą ir priežiūrą, kad joje naudojama metafora atitiktų dalykinę
		sritį bei kalbos kultūros taisykles bei naudotojo sąsajos panaudojamumo
		principus.
	+	*Dokumentacijos kokybės užtikrinimą*. 
	+	*Reikalavimų specifikacijos kokybės užtikrinimą*.
	Kadangi šis komandos narys turi didžiausią kalbos kultūros žinių kiekį,
	tai visi artefaktai, kuriuose gali atsirasti tokio pobūdžio klaidų,
	turi būti pateikiami išorinės kokybės vadovui, kad šis atliktų peržiūrą
	ir ištaisytų klaidas, kurių kiti komandos nariai gali nepastebėti.
+	*Planavimo vadovas* (Justinas Jusevičius). Atsakingas už:
	+	*Planavimo organizavimą*.
	+	*Laiko sekimą*. Remiantis komandos narių LFF formomis reikia
		apskaičiuoti, kokio dydžio paklaida yra tarp planuoto ir
		realaus laiko, skirto darbams atlikti.
	+	*Ciklų planavimas*. Remiantis komandos narių nuomonėmis reikia
		suplanuoti 3 darbų atlikimo ciklus.
+	*Reikalavimų vadovas* (Egidijus Lukauskas). Atskaingas už:
	+	*Reikalavimų specifikacijos ruošimą*.
	+	*Reikalavimų registravimą*. Reikia nuolatos stebėti iš užsakovo
		gaunamus atsakymus ir pagal tai registruoti naujus reikalavimus.
	+	*Reikalavimų testavimą*. Reikia stebėti sistemos kūrimo progresą
		ir fiksuoti, kurie reiklavimai yra įgyvendinti, o kurie ne, bei
		apie tai pranešti komandos lyderiui ir planavimo vadovui.

